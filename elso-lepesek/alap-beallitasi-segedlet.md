# ⚙️ Alap beállítási segédlet

## Fontos tudnivalók a működésről

Mielőtt elkezdenénk új, modern, letisztult eladói felületed beállítani, előtte néhány fontos információt tudnod kell a BarSoft működésével kapcsolatban.

### Felhő alapú működés

Nálunk majdnem minden adat a felhőben tárolódik, ami azt jelenti (mint ahogy már korábban is említettük), hogy szükséges internet kapcsolat ahhoz, hogy megfelelően működjön a rendszer, viszont ha nem áll rendelkezésedre stabil internetkapcsolat, akkor vész üzemben elég naponta 1x felcsatlakoztatni a hálózatra, hogy felszinkronizálódjanak az adatok.

{% hint style="warning" %}
**FONTOS INFORMÁCIÓ**

Ahhoz, hogy minden szolgáltatásunk és integrációnk megfelelően működjön, extrém fontos a stabil internet kapcsolat, tehát a net nélküli működés az egyfajta _**vészüzem,**_ amire nem szabad támaszkodni a hétköznapokban.
{% endhint %}

### Műszak nyitás - Műszak zárás

Ahhoz, hogy el tudd kezdeni az értékesítést meg kell nyitod a műszakot.

Ez azért fontos, mert a napi statisztikádat műszakok szerint fogod látni, tehát ha nem nyitsz új műszakot akkor nem releváns adatokat fogsz majd látni nap végén!

### A BarSoft és az NTAK

A BarSoft megszerezte a szükséges engedélyeket és validációt ahhoz, hogy NTAK kompatibilis szoftver lehessen.&#x20;

Ez azt jelenti, hogy a termékeid létrehozásakor, ha beállítod, hogy melyik (értelemszerű) NTAK kategóriába tartozik, akkor automatikusan küldjük a statisztikai adatokat az NTAK rendszerébe, amikor értékesítésre kerül az adott termék.&#x20;

Ettől függetlenül az ntak oldalán (www.ntak.hu) ügyfélkapud segítségével szükséged lesz egy regisztrációt végrehajtani, és azokat a fájlokat feltölteni rendszerünkbe.&#x20;

Ezzel kapcsolatban, [itt ](https://info.ntak.hu/regisztracio)találsz további információt.

{% hint style="info" %}
**JÓ TUDNI!**

A BarSoft rendszere akkor is szolgáltat adatot az üzletedről az NTAK felé, ha éppen nem vagy nyitva, vagy szünetelteted a szolgáltatást (szezonális helyek).

Ebben az esetben minden nap fenntartjuk neked a helyet és az erőforrásainkat, hogy beküldjük a kötelezően előirt ZÁRVA vagy TRANZAKCIÓ NÉLKÜLI munkanapot.
{% endhint %}

Lássuk, hogy hogyan tudod személyre szabni új értékesítő felületed!
