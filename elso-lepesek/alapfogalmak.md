---
description: >-
  Annak érdekében, hogy a lehető legjobban megértsd a rendszerünket elsőnek pár
  alapfogalmat kell letisztáznunk.
---

# ✨ Alapfogalmak

### Brand

A Brand az a saját márkád, a te üzleted, amin minden nap folyamatosan dolgozol, hogy egyre jobb legyen

### Lokáció

A lokáció az a hely, ahol üzleted megtalálható. Egy Brand alatt több lokáció is létrejöhet, tehát ha több üzleted van, fizikailag különböző helyeken, akkor a BarSoft azt is le tudja kezelni, így külön-külön és egyben is láthatod majd a statisztikákat, kényelmesen egy adatbázisból kezelheted a termékeidet, kiválasztva, hogy melyik termék melyik lokációban érhető el.

### Eszközök

Az eszközök azok az értékesítő pontok, amiken fizikailag értékesítést végzel.

Eszközeid lehetnek például:

* **POS (Point of Sale terminál)** -> ez az az eszköz ami a pultodban lesz és felütöd rajta a tételeket amiket a vendég kér
* **OrderManager** -> A rendeléskezelő felületünk, ahol a bérkezett rendeléseket rendelésblokkok nélkül, digitálisan tudod kezelni
* **KIOSK** -> Az automata rendelésfelvevő eszközöd, ahol a vendég saját magának üti fel a rendelését.
* **OrderDisplay** -> Rendelésszám Kijelző, amint tudod hívni a vendégeidet a rendelés száma alapján ha elkészült a rendelése
* **Terminál** -> Bankkártya terminál, amin a bankkártyás és érintésmentes fizetéseket végzed
* **Nyomtató** -> Az az eszköz, ami a rendeléseket nyomtatja a konyhára és a pultba
* **Adóügyi Eszköz** (nyomtató, online pénztárgép) -> Az adóügyi bizonylatért felelős eszközöd

### BrandApp

A BrandApp egy olyan applikáció, amit a vendégeid tudnak letölteni és saját telefonjukon tudják megnézni az étlapod, vagy akár meg is tudják rendelni azt.

Több fajtáját is be lehet majd állítani:

1. QR Kódos asztalhoz rendelés
2. Előrendelés
3. Loyalty app
4. Előrendeléses Loyalty app

A BrandApp funkcióival és beállítási lehetőségeivel később foglalkozunk részletesen.

### Modulok

A modulok azok a hozzáadható opcionális elemek a BarSoft Ökoszisztémában, amiket ha hozzá vásárolsz az alap csomagodhoz, akkor megkönnyíthetik a mindennapi munkádat.

> Ne feledd, nálunk csak azért fizetsz amit _**valóban**_ használsz!

Ilyen modulok lehetnek például:

* Asztaltérkép modul
* Multi felhasználó licensz
* ÁFA-s számla modul
* stb...

A részletes modul listáért látogass el weboldalunkra! ➡ [**www.barsoft.hu**](https://www.barsoft.hu/)

### Billing - Licenszek

Ahogy már korábban említettük, a BarSoft rendszere modulokból tevődik össze. A Billing (számlázási) felület egy olyan oldal, ahol saját magadnak tudod összerakni a kívánt rendszert.

Egy modul aktiválása, azaz egy licensz megvásárlása csupán pár kattintás, amint megrendelted az adott modult és hozzáadtad a licenszt az előfizetésedhez, már használhatod is azt!

A Billing (számlázási) felületen teljes kontrollt kapsz az előfizetésed felett, és ezen a felületen tudod majd befizetni havidíjadat is!

### Termékek - Méretek - Módosítók

A katalógusod, azaz a termékeid listája, a menüd, Termékekből, azok különböző méreteiből és hozzá kötelező, vagy választható módosítókból áll majd.

#### TERMÉKEK

A Termékek azok a tételek, amiket szeretnél értékesíteni, ezeket a termékeket különböző kategóriákba lehet sorolni, amit te határozol meg, hogy hogyan szeretnéd a POS-on azokat megjeleníteni.

#### MÉRETEK

A méretek a termékek különböző fajtái. A méretek lehetnek, 0,33l és 0,5l vagy például kisadag, nagyadag, de mindegyik ugyanannak a terméknek a fő fajtái.

#### MÓDOSÍTÓK

A módosítók azok az opcionális vagy éppen kötelező extrák, amikkel ki lehet egészíteni a termékeket.

Ilyen például a kávéhoz kérhető tej fajták.

Egy módosító csoport lehet egy választási lehetőséges, vagy éppen több választási lehetőséges is.

***

Mielőtt elkezdenéd az értékesítést végig kell menned egy regisztrációs folyamaton, és a személyre szabáson, DE NE AGGÓDJ!&#x20;

A folyamatok nagyon egyszerűek, akár 15 perc alatt fogsz tudni értékesíteni! Kezdjünk is neki!
